# Tittarnas frågor om attacken mot Venezuela

**Source**:
https://www.svtplay.se/video/K5dbrzp/svt-nyheter-direkt/tittarnas-fragor-om-attacken-mot-venezuela?video=visa

______________________________________________________________________

## Metadata

- **Duration**: 24 min
- **Availability**: Kan ses till sön 11 jan
- **Production Year**: 2025
- **Published**: Igår 10:18
- **Rights**: Kan ses i hela världen

## Categories

- Nyheter
- Riksnyheter
- Utikes
- Uppläst undertext

## Description

Vad händer med president Maduro nu? Vem kontrollerar Venezuelas oljereserver? Vem styr Venezuela nu? Har USA:s agerande
stöd i folkrätten?

I studion svarar SVT:s utrikesreporter Bert Sundström och tillträdande USA-korrespondent Sofia Yohannes på tittarnas
frågor.

______________________________________________________________________

## Related Episodes in Series

### Väderläget för hemvändartrafiken

- **Duration**: 6 min
- **Published**: Igår 19:00
- **Description**: Nu lider Jul- och nyårsledigheterna mot sitt slut och många ska bege sig hemåt på vägarna. Så blir
  vädret för trafiken under trettonhelgen.

### Både ilska och glädje efter attacken mot Venezuela

- **Duration**: 40 min
- **Published**: Igår 09:37
- **Description**: USA har attackerat Venezuela och gripit president Nicolás Maduro. Händelseutvecklingen är pågående.

### Stor oro i Venezuela - hur ska landet styras?

- **Duration**: 9 min
- **Published**: Igår 09:28
- **Description**: Osäkerheten om framtiden och vem som egentligen styr är påtaglig bland många venezuelaner efter USA:s
  attack.

### Maduro framme i häktet i New York

- **Duration**: 29 min
- **Published**: Igår 09:00
- **Description**: Kommentarer och analyser ett dygn efter USA:s attack.

______________________________________________________________________

## Full Transcription

**Subtitle Source**:
https://svt-vod-8h.akamaized.net/d0/world/20260104/861f0c9c-c007-4b37-bcce-b17dc660106d/text/text-auto.vtt

______________________________________________________________________

Det senaste intensiva dygnet där USA attackerat Venezuela och tillfångatagit president Nicolas Maduro väcker både
reaktioner och frågor kring USA:s agerande i landet och om vad som kommer att ske de närmaste dagarna.

Vi på SVT nyheter har fått många frågor från er tittare och välkomnar er till den här sändningen där vi försöker svara
på några av era frågor.

Här i studion finns Sofia Yohannes, tillträdande USA-korrespondent och Bert Sundström, utrikesreporter.

______________________________________________________________________

### Q: Varför pressar inte media regeringen kring det tydliga brottet mot folkrätten USA/Trump har begått genom att attackera Venezuela?

Vi har sökt regeringsföreträdare. Igår fick vi en kommentar från utrikesminister Maria Malmer Stenergaard, som säger att
man följer utvecklingen noga och tillsammans med EU konstaterat att Maduro saknar legitimitet, och att man ska
respektera folkrätten. Liknande saker har Ulf Kristersson skrivit på X.

______________________________________________________________________

### Q: Kan USA's agerande påverka den instabila världsläget ytterligare? Kan t ex Kina agera mot USA eller liknande?

Det här är att öppna fönstret mot den här typen av agerande för många andra. Så det här är nåt som andra noterar, och
ja, exemplen Ryssland och Kina med flera. Om vi i omvärlden accepterar att USA med Trump som president har rätt att göra
så här, har de också rätt att göra så i sina närområden. Det är väldigt farligt, och därför är det viktigt att vår och
andras regeringar markerar.

Okej, Maduro var ingen hejare, men så här får man absolut inte göra. Få se om man kan skapa press som gör andra länder
tveksamma.

______________________________________________________________________

### Q: Vad kan USA göra med Maduro? Husarrest i all evighet? Rättegång? Fängelse?

Vi väntar på vad som ska ske. Eftersom det här är ett federalt brott ska det gå i en specifik tingsrätt där domare tar
ställning till om det här har skötts lagligt, i gripandet, och vad som blir nästa steg. Håller bevisningen, ska han
häktas eller blir det husarrest?

Bedömningen är att det kan ta dagar, veckor?

Vissa tror att det kan gå fort nu i början men att rättegång kan dröja, andra tror att allt kan dröja.

______________________________________________________________________

### Q: Vad hindrar Trump från att nu gå in i Grönland och göra vad han vill?

Världsläget och att Grönland är del av Danmark som är en Natomedlem. Att ge sig på ett land som få respekterar, som
Maduros, eller att ge sig på en allierad. Man ser den här kartan. Visst finns det såna drömmar, men ett militärt angrepp
mot danskt territorium är svårt att se.

Som du är inne på är de allierade, men det finns en oro. Den som la upp den här bilden på X är ju en person som är gift
med vice stabschef Miller. Att hon tweetade det så kort efter aktionen väcker oro. Många vill se hårdare tryck från
bl.a. Sveriges regering att fördöma attacken, så att detta beteende inte sprider sig till t.ex. Grönland.

Men det finns skillnader mot det som skett nu i Venezuela.

______________________________________________________________________

### Q: Man saknar kommentarer om Kinas och Rysslands reaktioner.

De reagerar hårt, men har tagit händerna från Maduro. De har tyckt att han var besvärlig, men de har ändå varit
allierade. De har markerat att han måste släppas fri och att detta är brott mot folkrätten att ge sig på ett annat land
så här. Så det har varit starka reaktioner, men bara verbala sådana.

För några veckor sen sa Putin att de var nära allierade med Venezuela, men det betydde ingenting när det här väl hände.
De vill visa att de inte accepterar USA:s beteende, men inte med mer än att säga att det var dåligt.

______________________________________________________________________

### Q: Under frågestunden igår fick Trump frågan om sin relation med Putin. Man frågade om han var arg på Putin. Trump sa att han var besviken på Putin över att det inte gått som han velat om kriget i Ukraina, han tänkte att det skulle gå fort att skapa fred. Det skaver mellan dem.

Maduro kanske är mer isolerad än Maduro?

Och så finns historien om Trumps förhållande till och beundran för Putin. De vill också dela upp världen i
intressesfärer, där Grönland, Venezuela och Panama är i Trumps sfär, och så är vissa länder i Putins sfär och så får
Kina Taiwan.

Men Trump vill inte heller låta Kina göra som de vill.

______________________________________________________________________

### Q: Vad gäller Sverige och Europas reaktioner – varför har man varit så försiktig?

Initialt – det har ju gått kort tid – så har utrikesminister och statsminister uttryckt sig i väntan på hur EU ska
hantera det. Imorgon samlas säkerhetsrådet i FN och diskutera det här, så det kanske är att gå i förväg att gå hårt ut
nu. Men det finns en oro att gå för hårt åt Trump, för man har sett vad som sker om man inte stöttar Trump. Han kan
vända sig emot en.

Vi såg hur utskälld Zelenskyj blev där Trump och Vance var frustrerade. Man ville visa att man skulle få honom att lyda
USA. Det finns en oro där.

Ja, det är ett fjäskande för Trump. Ledare, företrädare för olika länder, vågar inte säga som det är. Det var det
Zelenskyj gjorde – sa som det var. Och det går inte att göra med Trump, har många insett. Man måste säga saker på ett
sätt som gör honom nöjd.

Det är osäkert nu, framför allt för folket i Venezuela.

Om ni har frågor som ni vill ställa till Sofia och Bert kan ni skicka dem på SVT.se.

______________________________________________________________________

### Q: Björn undrar vad det finns för bevis på valfusk i Venezuela 2024.

Bevisningen är omfattande. Oppositionsalliansen som leds av Maria Corina Machado och Gonzales hade valobservatörer som
skickades ut i många vallokaler i hela Venezuela, som samlade ihop vittnesbörd om hur folk hade röstat och la fram det i
siffror på hur valresultatet såg ut. De krävde att Maduro skulle visa de officiella röstsiffrorna, och det gjorde han
inte, sannolikt för att de visade att oppositionen vann. Det finns bevis som nästan alla demokratier i världen har
accepterat.

______________________________________________________________________

### Q: Paul undrar om gripandet. Finns det stöd i internationell lag att agera så mot en suverän stat?

Det är det vi har hört från många, att det är ett folkrättsbrott.

Det korta svaret är att det inte finns nån rätt för ett land att gå in i ett annat land med militär kraft och
tillfångata statschefen, oavsett anklagelser. Det måste upp i internationella domstolar som måste efterlysa honom, men
då ska det göras inom det systemet. Att bara bestämma att man tycker att nån är en brottsling, och så har jag militära
medel att gå in i det landet – nej, det har man inte rätt att göra.

Trump har försökt försvara det här med att likställa honom med en gängkriminell, men då skulle inte t.ex. svensk polis
kunna gå in med sin personal och föra ut nån ur ett annat land.

______________________________________________________________________

### Q: Imorgon kommer säkerhetsrådet att ha ett möte för att diskutera det som har skett. Vad kan hända där?

Där ska diskuteras huruvida det här var lagligt korrekt. Att det inte följer internationell lag.

Vi vet vad de olika länderna kommer att tycka och vi vet att Ryssland och Kina kommer säga att det är helt oacceptabelt.
Colombia som ville ha igång den här proceduren kommer vara mycket hårdare.

Men i säkerhetsrådet har USA veto, så de kan inte fatta ett beslut om att fördöma USA. Så det blir inget, men kanske
lite infekterat.

Så inget kan stoppa Donald Trump? Nej.

Finns det flera ledare som är lite oroliga för sina positioner?

Jag tror att det är lite överdrivet. Man spekulerar om Mette Fredriksen och så där... Men det är en enorm skillnad
mellan Maduro och ledare som är tveklöst respekterade som ledare för sina länder. Folk kan ha lite onda aningar men att
det skulle bli verklighet är svårt att se.

Han är väldigt intresserad av Grönland, också av säkerhetsskäl så oron är ändå befogad. Många trodde inte i augusti att
det skulle gå så här långt i Venezuela, så man måste nog inte bara förminska oron, utan också se det som en reell
verklighet.

Ja, en följdfråga är om det finns gränser för Trumps agerande och vi tycker oss ha sett att han gått över många gränser.
Han skickar nu en signal till omvärlden om att det inte finns gränser?

I alla fall en signal om att den starke bestämmer.

______________________________________________________________________

### Q: Vi har fått en fråga – det kommer in mycket mer knark till USA från Mexiko än från Venezuela... Flera republikaner, t.ex. Marjorie Taylor Greene skrev igår att om det här verkligen handlade om knark hade man attackerat Mexiko.

Men det de sa igår under pressträffen är att nu handlar det om flera brott som Maduro anklagas för, och brotten i sig är
det problematiska.

De har inte sagt i åtalet att det är för att det här är värst men han anklagas för att ha möjliggjort att tusentals ton
kokain kunnat importeras till landet.

Men det handlar mycket om oljan också, var Donald Trump tydlig med. Så att man anklagar honom för att vara nån sorts
narko-terrorist... Man säger också till väljarna är all olja man kommer dra in och till och med Venezuela kommer tjäna
på det.

______________________________________________________________________

### Q: "Hur var det med kampanjen mot drogerna som Trump talade om?" Slog de mot några mål...?

Inte den här gången. Tidigare har man slagit mot, påstår man det finns inga bra, konkreta bevis.. Mot packningscentraler
för narkotika nära kusten i Venezuela... Men det som hände nu när man ville ta Maduro, var att hela insatsen var till
för bara det.

Då slog man mot allt som kunde hjälpa Maduro att skydda sig som militära anläggningar, åtminstone två i Caracas för att
störa ut luftvärn, elektricitet... Det som skulle möjliggöra för helikoptrarna att landa, ta Maduro och flyga ut.

Donald Trump har hävdat att USA ska styra Venezuela och ta del av oljan. Skulle det inte krävas mycket mer än att ta
Maduro?

Jo, mycket mer, vilket de också är medvetna om.

Donald Trump har varit tydlig med att man är redo för en andra våg om de kvarvarande inte gör som USA vill. Man har
också varit tydlig med att det kommer ta lång tid och inte kommer gå så fort.

Man fick frågan igår ifall det här kan ta lång tid, ifall man kommer ha soldater på plats och man säger inte nej till
det, säger Donald Trump. Det kan dröja år, till och med.

För att ta kontroll över ett lands naturresurser, då måste man ha folk på plats, företag på plats, en infrastruktur som
ska byggas upp. Det är dåligt med vägnätet, industrierna är förfallna, man är nere på en oljeproduktion från Venezuela
som är 10 % som bäst av det den har varit... Att få ordning på det är nåt som tar längre än tio år, är min gissning.

______________________________________________________________________

### Q: Är Venezuelas regering inte med på det måste man ta över med militär kontroll... Antalet civila dödade under attacken?

Det har inte kommit tydliga, säkra uppgifter men enligt källor hävdar man att ett 40-tal personer ska ha dött i
attacken, en del civila och en del militära.

______________________________________________________________________

### Q: Lisa undrar vilken betydelse fredspriset som gick till Maria Corina Machado... Hennes position har varit lite ifrågasatt eftersom hon har som mål att bli av med Maduro och se till att makten förs över på demokratiskt sätt till ett styre där hon är inblandad.

Att hon ser det som mål – har hållit på med det i över 20 år och uppmuntrar Donald Trump gör att det blir lite
besvärligt. Vissa organisationer ville inte fira hennes fredspris eftersom hon mer eller mindre öppet stöder Donald
Trump och har uppmuntrat det som hände här. Så det är på det sättet det finns en betydelse.

Fredspriset är nåt Donald Trump själv hett åstundar... Så det är svårt att säga – konkret har det nog inte så mycket
betydelse men hon har blivit symbolen för en fredlig lösning i Venezuela. Frågan är om han har nån plan för henne... Det
verkar inte så. Han påstår att det inte finns stöd nog för henne vi får se framåt, hur folket kommer reagera... Donald
Trump är strategisk, företagsam, vet att det handlar om att förhandla.

______________________________________________________________________

### Q: Det har kommit en hel del reaktioner från folket i Venezuela. Vilka?

Man kan dela upp dem i två kategorier. De som är innerligt trötta på Maduros regim, trots att de är världens största
innehavare av oljereserver... De vill bara få bort honom och allt som har med socialistpartiet att göra. Sen är det de
som minns att ingen brydde sig om de fattigaste innan socialistpartiet, de är rädda för ett högerstyre.

Tack för de fantastiska svaren. Tack för att ni tittat och skickat frågor.

______________________________________________________________________

*Generated by markitdown MCP*

- Webpage converted via `convert_to_markdown`
- Subtitles (WebVTT) converted via `convert_to_markdown`
